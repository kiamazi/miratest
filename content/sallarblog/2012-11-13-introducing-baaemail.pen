---
_index: introducing-baaemail
author: sallar
categories:
  - نمونه کارها
  - یاد‌داشت‌ها
  - توسعه وب
date: 2012-11-13 12:30:16
tags:
  - آرش زاد
  - استارت‌آپ
  - باایمیل
  - توسعه وب
  - طراحی
title: شروع فعالیت استارت‌آپ باایمیل
utid: 20121113123016
---
چندی پیش از [سرویس جدیدی خبر داده بودم](http://sallar.me/1391/05/12/baaemail-service/ "نمونه کار: سرویس با ایمیل") به نام [باایمیل](http://baaemail.com). باایمیل یه سرویس اطلاع رسانی به زبان فارسی هست. نحوه کارش به این صورته که شما در بخش‌های مورد علاقتون (تکنولوژی، سینما و ...) عضو می‌شید و باایمیل هر هفته یک خبرنامه شامل بهترین مطالب گرداوری شده از سراسر اینترنت رو که توسط سردبیرهای باایمیل تهیه و تنظیم شدن رو براتون ارسال میکنه.

![](http://sallar.me/wp-content/uploads/2012/11/Screen-Shot-2012-11-13-at-12.26.00-PM.jpg "باایمیل")

همونطوری که قبلا گفته بودم ایده‌ی این سرویس رو [آرش زاد](http://iarash.net) عزیز سال گذشته مطرح کرد و باهم شروع کردیم به کار کردن روی این پروژه. وظیفه طراحی رابط کاربری و برنامه‌نویسی هسته سیستم بر عهده من بوده و سعی کردم نحوه طراحی سیستم به طوری باشه که اولا با کارهایی که قبلا انجام داده بودم متفاوت باشه و دوما، اونقدر برای کاربرا جذابیت داشته باشه که مطمئن باشند ایمیلشون رو توی سیستم غیر قابل اطمینانی ثبت نمی‌کنن.

<!--more-->

![](http://sallar.me/wp-content/uploads/2012/11/Screen-Shot-2012-11-13-at-12.22.27-PM.jpg "BaaEmail Development")

توسعه این وب‌سایت در دو مرحله انجام شد، مرحله اول برنامه‌نویسی هسته سیستم و پنل مدیریت اون بود. سیستم باایمیل به این صورت هست که به طور خودکار تمام مطالب لازم از سراسر اینترنت رو از طریق خوراک‌هاشون (RSS/Atom) جمع آوری و در داخل بانک اطلاعات ذخیره میکنه. سردبیرهای باایمیل وظیفه‌ی انتخاب و دسته‌بندی مطالب گردآوری شده رو برعهده دارن، بعد از اون سیستم باایمیل به طور خودکار مطالب انتخاب شده رو تمیز می‌کنه، عکس‌های مناسب رو از داخل مطلب‌ها بیرون میکشه و تغییر سایز میده و مطالب نهایی رو به شکل یک خبرنامه طراحی می‌کنه. بعد از تایید نهایی مدیر سیستم، خبرنامه‌ها به صورت خودکار در روز و ساعت تعیین شده برای تمام مشترکین اون موضوع خاص ارسال می‌شن.

![](http://sallar.me/wp-content/uploads/2012/11/Screen-Shot-2012-11-13-at-12.13.04-PM.jpg "BaaEmail Mobile &amp; Apps Newsletter")

درحال حاضر برای ارسال ایمیل‌ها به مشترکین، از [Mailchimp](http://mailchimp.com) استفاده می‌کنیم بخاطر اینکه یک سیستم آماردهی خیلی قوی داره که به ما تو بهتر کردن خبرنامه‌هامون کمک می‌کنه. همچنین طبق قوانین Mailchimp ما باید از کاربر بخوایم که هربار به درخواست خودش و با وارد کردن ایمیلش در بخش‌های مختلف باایمیل عضو بشه و عضویتش رو تایید کنه، که خبرنامه‌ای که براش ارسال میشه ماهیت اسپم نداشته باشه. برای همین، در صفحه اول وب‌سایت باایمیل شما در هر قسمت یک فیلد ایمیل رو مشاهده می‌کنید و امکان عضویت گروهی در موضوعات وجود نداره (فعلا). وظیفه ارسال تمام ایمیل‌ها بر عهده Mailchimp هست، ولی متاسفانه مشاهده شده برخی از پیام‌های تایید عضویت که از طرف این سیستم برای کاربران ارسال میشه، به عنوان اسپم شناسایی میشن. ولی این موضوع به مرور زمان برطرف میشه.

![](http://sallar.me/wp-content/uploads/2012/11/Screen-Shot-2012-11-13-at-12.17.20-PM.jpg "BaaEmail Music Section")

مرحله دوم پروژه، طراحی صفحه اول وب‌سایت باایمیل، یعنی جایی که تمام کاربرها فقط با اون صفحه ارتباط برقرار می‌کنن، بود. من برای طراحی این صفحه تصمیم گرفتم برای هر موضوع، از یک تم رنگی خاص با تصویر مناسب استفاده کنم و فضای خالی زیادی رو هم در هر بخش در نظر بگیرم. این کار باعث میشه که کاربر با دیدن هر بخش کاملا وارد حال و هوای اون قسمت بشه و امکان اینکه در اون موضوع ثبت‌نام کنه خیلی بیشتر از وقت‌هایی هست که یه صفحه ساده و خشک بهش نمایش داده می‌شه. فقط بزرگترین مشکلی که در حال حاضر باهاش روبرو هستم، اینه که مرورگر کروم، با صفحاتی که توشون تعدادی عکس با استفاده از خاصیت `background-size: cover` در سی‌اس‌اس به صورت تمام صفحه دراومدن مشکل داره و موقع اسکرول دچار لگ میشه. اسکرول صفحه در بقیه مرورگرها بدون مشکل انجام میشه، اما متاسفانه تمام نسخه‌های کروم در تمام پلتفرم‌ها با این موضوع مشکل دارند و هنوز نتونستم راهی رو برای حلش پیدا کنم. همچنین تصمیم گرفتیم دسترسی کاربرانی که از مرورگر اینترنت اکسپلورر نسخه ۸ به پایین استفاده می‌کنند رو به وب‌سایت ببندیم و به جای نمایش وب‌سایت یا یه نسخه جایگزین، یک پیام هشدار براشون نمایش بدیم، که شاید این موضوع باعث بشه اون‌ها هم مرورگرهاشون رو به نسخه‌های جدیدتر به روز رسانی کنن.

### سخن آخر

بهرحال، باایمیل یک استارت‌آپ هست و طبیعتا هر استارت‌آپی در آغاز راه با مشکلات و موانع زیادی روبرو هست. ما هم سعی می‌کنیم با استفاده از بازخورد‌های کاربران باایمیل مشکلات موجود رو زودتر برطرف کنیم و امیدواریم این موضوع رضایت کاربران رو به دنبال داشته باشه. اگر در استفاده از باایمیل دچار مشکل شدید یا ایده‌ای داشتید، می‌تونید از طریق ایمیل salam [at] baaemail.com با ما تماس بگیرید.

ممنون از توجه شما،
سالار.